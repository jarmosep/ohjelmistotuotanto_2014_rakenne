## Käyttöliittymä

#Käyttöliittymän näkymät

Ohjelmiston **päävalikosta** päästään käsiksi sovelluksen kaikkiin toimintoihin. Pääasialliset toiminnot ovat "Etsi luokka", "Etsi opettaja", "Skannaa luokka", asetukset, suosikit, info.

![Paavalikko](http://users.metropolia.fi/~teemusuv/paavalikko.png)

**Luokan hakunäkymässä** ruudulle tulee hakukenttä, mihin syötetään luokan numero tai sanallinen tunnus (esim. Dolphin). Tämän jälkeen avautuu varmistusvalikko, missä navigointi voidaan aloittaa, peruuttaa tai lisätä luokka suosikkeihin.

![LuokkaNavigaatio](http://users.metropolia.fi/~teemusuv/luokkanavi.png)

**Opettajan hakunäkymä:** Hakukenttä, mihin syötetään opettajan nimi. Toisessa hakukentässä opettajaa voi hakea aineen perusteella. Tämän jälkeen avautuu kolmas hakukenttä, mihin syötetään oman ryhmän tunnus. Tällöin saadaan esille kaikki tietyn koulutusohjelman aineen opettajat. Tämän jälkeen avautuu varmistusvalikko, missä navigointi voidaan aloittaa, peruuttaa tai lisätä opettaja suosikkeihin. Mikäli käyttäjä hakee opettajaa sellaisella aikavälillä jolloin hän
ei ole ole luokassa, käyttäjältä kysytään haluaako tämä navigoida opettajan toimistoon. 

![OpeNavigaatio](http://users.metropolia.fi/~teemusuv/openavi.png)

**Skannausnäkymässä** näytölle avautuu puhelimen kameran kuva. Näkymässä skannataan luokan tietoja ovessa olevan QR-tunnuksen avulla, näin saadaan selville esim. mitä ohjelmistoja luokassa on. Luokan ovi värjäytyy vihreäksi, mikäli se on vapaa. Punaiseksi, jos varattu.

![Scan](http://users.metropolia.fi/~teemusuv/scan1.png)

**Asetukset** -näkymässä käyttäjä voi muuttaa sovelluksen kielen, valita ääniohjauksen äänen (mies tai nainen), poistaa hakuhistorian, tyhjentää suosikit tai lähettää palautetta kehittäjille.

![Asetukset](http://users.metropolia.fi/~teemusuv/asetukset.png)

**Suosikit** -näkymässä listataan kaikki käyttäjän tallentamat suosikit luokista ja opettajista kategorioituun luetteloon. Käyttäjä voi käyttää näitä listauksia nopeaan navigoinnin aloittamiseen.

![Suosikit](http://users.metropolia.fi/~teemusuv/suosikit.png)

**Info** -näkymässä käyttäjä voi lukea sovelluksen käyttöohjeen ja tietoja sovelluksesta.

![Info](http://users.metropolia.fi/~teemusuv/info.png)


